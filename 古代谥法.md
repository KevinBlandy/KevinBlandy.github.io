## 中国古代谥法

```text
民无能名曰神；靖民则法曰皇；德象天地曰帝；仁义所往曰王；立志及众曰公；
执应八方曰侯；赏庆刑威曰君；从之成群曰君；扬善赋简曰圣；净宾厚礼曰圣；
照临四方曰明；谮诉不行曰明；经纬天地曰文；道德博闻曰文；学勤好问曰文；
慈惠爱民曰文；愍民惠礼曰文；赐民爵位曰文；绥柔士民曰德；谏诤不威曰德；
刚强直理曰武；威强敌德曰武；克定祸乱曰武；刑民克服曰武；夸志多穷曰武；
安民立政曰成；渊源流通曰康；温柔好乐曰康；安乐抚民曰康；和民安乐曰康；
布德执义曰穆；中情见貌曰穆；容仪恭美曰昭；昭德有劳曰昭；圣德周达曰昭；
治而无眚曰平；执事有制曰平；布纲治纪曰平；由义而济曰景；耆意大虑曰景；
布义行刚曰景；清白守节曰贞；大虑克就曰贞；不隐无屈曰贞；辟土远服曰桓；
克净动民曰桓；辟土兼国曰桓；能思辩众曰元；行义说民曰元；始建国都曰元；
主义行德曰元；圣善周闻曰宣；兵甲亟作曰庄；叡圉克服曰庄；胜敌志强曰庄；
死于原野曰庄；屡征杀伐曰庄；武而不遂曰庄；柔质慈民曰惠；爱民好与曰惠；
夙夜警戒曰敬；合善典法曰敬；刚德克就曰肃；执心决断曰肃；不生其国曰声；
爱民好治曰戴；典礼不衍曰戴；未家短折曰伤；短折不成曰殇；隐拂不成曰隐；
不显尸国曰隐；见美坚长曰隐；官人应实曰知；肆行劳祀曰悼；年中早夭曰悼；
恐惧从处曰悼；凶年无谷曰荒；外内从乱曰荒；好乐怠政曰荒；在国遭忧曰愍；
在国逢难曰愍；祸乱方作曰愍；使民悲伤曰愍；贞心大度曰匡；德正应和曰莫；
施勤无私曰类；思虑果远曰明；啬于赐与曰爱；危身奉上曰忠；克威捷行曰魏；
克威惠礼曰魏；教诲不倦曰长；肇敏行成曰直；疏远继位曰绍；好廉自克曰节；
好更改久曰易；爱民在刑曰克；除残去虐曰汤；一德不懈曰简；平易不訾曰简；
尊贤贵义曰恭；敬事供上曰恭；尊贤敬让曰恭；既过能改曰恭；执事坚固曰恭；
爱民长弟曰恭；执礼御宾曰恭；芘亲之阙曰恭；尊贤让善曰恭；威仪悉备曰钦；
大虑静民曰定；纯行不爽曰定；安民大虑曰定；安民法古曰定；辟地有德曰襄；
甲胄有劳曰襄；小心畏忌曰僖；质渊受谏曰厘；有罚而还曰厘；温柔贤善曰懿；
心能制义曰度；聪明叡哲曰献；知质有圣曰献；五宗安之曰孝；慈惠爱亲曰孝；
秉德不回曰孝；协时肇享曰孝；芝心克庄曰齐；资辅共就曰齐；甄心动惧曰顷；
敏以敬慎曰顷；柔己安众曰靖；恭己祥言曰靖；宽乐令终曰靖；威德刚武曰圉；
弥年寿考曰胡；保民耆艾曰胡；追补前过曰刚；猛以刚果曰威；猛以强果曰威；
强以执正曰威；治典不杀曰祁；大虑行节曰考；治民克尽曰使；好和不争曰安；
道德纯一曰思；大省兆民曰思；外内思索曰思；追悔前过曰思；行见中外曰悫；
状古述今曰誉；昭功宁民曰商；克杀秉政曰夷；安心好静曰夷；执义扬善曰怀；
慈人短折曰怀；述义不克曰丁；有功安民曰烈；秉德尊业曰烈；刚克为伐曰翼；
思虑深远曰翼；外内贞复曰白；不勤成名曰灵；死而志成曰灵；死见神能曰灵；
乱而不损曰灵；好祭鬼怪曰灵；极知鬼神曰灵；杀戳无辜曰厉；愎很遂过曰刺；
不思忘爱曰刺；早孤短折曰哀；恭仁短折曰哀；好变动民曰躁；不悔前过曰戾；
怙威肆行曰丑；壅遏不通曰幽；早孤铺位曰幽；动祭乱常曰幽；柔质受谏曰慧；
名实不爽曰质；温良好乐曰良；慈和遍服曰顺；博闻多能曰宪；满志多穷曰惑；
思虑不爽曰厚；好内远礼曰炀；去礼远众曰炀；内外宾服曰正；彰义掩过曰坚；
华言无实曰夸；逆天虐民曰抗；名与实爽曰缪；择善而从曰比。
```
